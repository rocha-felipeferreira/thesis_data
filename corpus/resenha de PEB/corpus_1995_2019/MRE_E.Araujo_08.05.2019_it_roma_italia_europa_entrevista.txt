Araújo: “No combate à
soberania para salvar a nação (e
alma) o Brasil fica com os
soberanos” (Corriere dela Ser,
Itália, 08/05/2019) – 08/05/19
Araújo: «Combattere il sovranismo
per salvare nazione (e anima) Il
Brasile sta con i sovranisti» (Corriere
della Sera, 08/05/2019)
Il ministro degli Esteri è stato ha
incontrato Matteo Salvini a Roma e
oggi è in Ungheria: «Vorremmo
diventare membri della Nato a tutti gli
effetti»
di Monica Ricci Sargentini
ROMA Un’alleanza sovranista tra i
Paesi che vogliono recuperare
l’orgoglio nazionale e patriottico. È
questo che il filo che unisce il tour
europeo in Italia, Ungheria e Polonia
del ministro degli Esteri Brasiliano,
Ernesto Araújo, 51 anni, in carica da
quattro mesi, La prima tappa si è
conclusa ieri a Roma dopo due giorni di
incontri con imprenditori italiani che
operano in Brasile ma, soprattutto, con
rappresentanti del governo: in primis il
ministro dell’Interno e vice presidente
del Consiglio dei ministri, Matteo
Salvini, e la ministra della Difesa,
Elisabetta Trenta.
Perché partire dall’Italia?
«Perché in Brasile c’è la più grande
comunità italiana all’estero e perché con
voi abbiamo la partnership più forte sia
politica che economica. Apriremo un
dialogo con le aziende italiane che sono
in Brasile, c’è un potenziale enorme.
Ma, soprattutto, condividiamo gli stessi
valori, una visione simile del mondo».
Quali sono questi valori?
«La promozione della democrazia,
prima di tutto. Ma anche la visione di
una nazione con le radici. Noi vogliamo
recuperare un approccio patriottico. In questo senso Matteo Salvini è il più
vicino a noi».
Per questo l’Ungheria e la Polonia
saranno le prossime tappe del suo
viaggio?
«Sì, in un certo senso, perché vogliono
preservare le nostre radici cristiane. Le
riforme economiche possono funzionare
solo se c’è anche un retroterra culturale
su cui appoggiarsi. La cultura
postmoderna si è distanziata dall’
identità nazionale invece è necessario
recuperare il nazionalismo pur
continuando ad essere una società
aperta».
Pensate che sia arrivato il momento
di un’Europa sovranista?
«Siamo pronti a lavorare con tutti in
Europa, a Brasilia ho recentemente
incontrato con grande profitto il
ministro degli Esteri tedesco, ma certo
c’è una vicinanza con i sovranisti.
L’Europa ha bisogno di reinventarsi, per
noi il progetto europeo è un’ispirazionE.
ma c’è bisogno di un passo avanti».
Il Brasile guarda al Vecchio
Continente....
«Il nostro Paese ha forte connessioni
con l’Occidente, sia per storia che per
tradizioni. In questo senso la mia
presenza qui è simbolica perché Roma è
il centro delle nostre radici. Ogni volta
che ci torno mi emoziono
profondamente. Non a caso
all’accademia diplomatica ho voluto che
fosse inaugurato un corso di cultura
classica. Conoscere Aristotele e Platone
ti dà una dimensione diversa».
Chiedete un coinvolgimento più forte
nella Nato?
«Siamo già un alleato importante, ma
ora si sta pensando alla possibilità di
diventare membri a tutti gli effetti.
Sarebbe una sfida militare ma anche
politica perché, per esempio,
bisognerebbe pensare a come il Brasile
può contribuire alla difesa comune.
Presto diventeremo membri dell’Organizzazione per la cooperazione
e lo sviluppo economico, abbiamo il
supporto dei Paesi europei».
Perché è così importante sentirsi
parte dell’Occidente?
«Ci consente di accelerare le nostre
riforme economiche ed è uno stimolo
per il Paese ad adottare politiche
sane.Per ora siamo partiti dall’Atto per
la libertà economica che rende più facile
aprire un’attività».
A differenza di Trump voi non avete
disdetto l’accordo di Parigi sul clima,
ma alcune Ong denunciano
disboscamenti nella foresta
amazzonica. Qual è la vostra
posizione?
«Noi vogliamo preservare la foresta
amazzonica, siamo un Paese molto
rispettoso dell’ambiente, in Brasile solo
il 30% del territorio viene usato per
agricoltura e allevamento. Però in
Amazzonia vivono 30 milioni di
persone e dobbiamo dare loro i mezzi di
sussistenza».
Lei parla spesso in modo critico
dell’ideologia «globalista». Perché?
«Perché è la visione di un’economia
liberale in una società frammentata in
cui non ci sono più forti sentimenti
nazionali. L’uomo postmoderno è un
uomo senza anima».
Trump dice «prima l’America»,
Salvini «prima gli italiani», qual è il
suo slogan?
«Io direi “prima il Brasile e i brasiliani”.
Servono delle riforme che diano seguito
ai bisogni di chi fino ad oggi non si è
sentito rappresentato».
Il presidente Bolsonaro verrà in
Italia?
«Prima abbiamo invitato il premier
Giuseppe Conte in Brasile, poi
Bolsonaro ricambierà la visita». 
